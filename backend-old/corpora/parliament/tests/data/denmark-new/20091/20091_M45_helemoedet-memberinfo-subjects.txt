ID	Date	Start time	End time	Time	Agenda item	Case no	Case type	Agenda title	Subject 1	Subject 2	Name	Gender	Party	Role	Title	Birth	Age	Text
20100128100025	2010-01-28	10:00:25	10:01:56	91	2010-01-28-0	0	FM	Punkt 0	other	none	Thor Pedersen	Male	V	formand	Formanden	1945-06-14	65	Mødet er åbnet. I dag er der følgende anmeldelser: Kirkeministeren (Birthe Rønn Hornbech): Lovforslag nr. L 115 (Forslag til lov om ændring af lov om udnævnelse af biskopper og om stiftsbåndsløsning og forskellige andre love.) og  L 116 (Forslag til lov om ændring af lov om begravelse og ligbrænding og lov om folkekirkens økonomi.) Beskæftigelsesministeren (Inger Støjberg): Lovforslag nr. L 117 (Forslag til lov om ændring af lov om sygedagpenge, lov om ret til orlov og dagpenge ved barsel, lov om aktiv socialpolitik og lov om arbejdsløshedsforsikring m.v. Transportministeren (Lars Barfoed): Lovforslag nr. L 118 (Forslag til lov om ændring af lov om taxikørsel m.v.) Videnskabsministeren (Helge Sander): Lovforslag nr. L 119 (Forslag til lov om ændring af universitetsloven.) Titler på de fremsatte forslag vil fremgå af www.folketingstidende.dk (jf. ovenfor). Mens vi får de sidste medlemmer ind i salen, kan jeg lige oplyse, at vi er vidende om, at der er problemer med, hvordan urene går på Christiansborg. Det er et lidt større problem end som så blot at justere urene, for det er hele styringssystemet – det styres af 23 V strøm – der gør, at der er problemer med overhovedet at styre urene. Nogle er slidt ned, så man skal ikke regne med tiden. Min opfordring er, at man bruger soluret og kun tæller de lyse timer. Munterhed Men det afgørende er altså, at vi er opmærksomme på det og gør, hvad vi overhovedet kan for at udskifte, hvor der skal udskiftes, og i øvrigt at få et system, så urene altid går korrekt. Jeg går nemlig ud fra, at de, der kommer for sent, her nu hvor vi skal stemme, udelukkende gør det, fordi urene går forkert.
20100128100156	2010-01-28	10:01:56	10:04:24	148	2010-01-28-1	1	F	Fortsættelse af forespørgsel nr. F 26 og F 25 [afstemning]	other	none	Thor Pedersen	Male	V	formand	Formanden	1945-06-14	65	Forhandlingen er sluttet, og vi går til afstemning om de fremsatte forslag til vedtagelse. Der foreligger to forslag. Der stemmes først om forslag til vedtagelse nr. V 37 af Lars Christian Lilleholt (V), Per Dalgaard (DF), Per Ørum Jørgensen (KF), Villum Christensen (LA) og Pia Christmas-Møller (UFG), og der kan stemmes. Afstemningen slutter. For stemte: 60 (V, DF, KF og RV (ved en fejl)), imod stemte: 47 (S, SF, RV, EL), hverken for eller imod stemte: 0 Forslag til vedtagelse nr. V 37 er vedtaget. Forslag til vedtagelse nr. V 36 af Anne Grete Holmsgaard (SF), Mette Gjerskov (S), Margrethe Vestager (RV) og Per Clausen (EL) er bortfaldet. Hermed er forespørgslen afsluttet.
20100128100424	2010-01-28	10:04:24	10:04:40	16	2010-01-28-2	16	F	Forhandling af F 16: Om ressourcer til kriminalforsorgen.	Justice	none	Thor Pedersen	Male	V	formand	Formanden	1945-06-14	65	Den første, der får ordet, er fru Karina Lorentzen Dehnhardt som ordfører for forespørgerne til begrundelse. Værsgo. Jeg beder om, at samtale finder sted uden for salen.
20100128100440	2010-01-28	10:04:40	10:07:30	170	2010-01-28-2	16	F	Forhandling af F 16: Om ressourcer til kriminalforsorgen.	Justice	none	Karina Lorentzen Dehnhardt	Female	SF	medlem	nil	1973-10-26	37	Tak. Vi har jo i oppositionen indkaldt til den her forespørgselsdebat om kriminalforsorgen, fordi vi er rigtig, rigtig bekymrede. Det er jo sådan, at der er meldt nogle besparelser ud i kriminalforsorgen, som skærer en række årsværk væk, og det undrer vi os rigtig meget over. Vi mener, at der er nogle problemer, som vi skal have snakket om i forhold til kriminalforsorgen. Vi er nødt til at tage hul på en debat om, at der f.eks. kommer flere bandemedlemmer ind under kriminalforsorgen. De indsatte, som kommer ind under kriminalforsorgen, er tungere end tidligere, fordi alle de gode sådan set er ude med fodlænke, og det betyder, at miljøet bliver rigtig, rigtig hårdt. Der er faktisk brug for en øget indsats i forhold til resocialisering, der er brug for flere lærere, der er brug for flere pædagoger osv., og derfor ser vi med stor undren på, at man faktisk skærer de her job, som skal sikre, at vi får flere bandemedlemmer ud på den anden side, væk. Vi er også bekymret for sikkerheden i fængslerne, både for de indsatte og for de ansatte. Vi har på det seneste i pressen set rigtig mange grimme eksempler på, at der sker overfald på både fængselspersonalet og andre indsatte. Fængselsfunktionærer er i forvejen en rigtig udsat personalegruppe, som har et tårnhøjt sygefravær, og det er også mennesker, som risikerer en for tidlig pensionering. Og vi har set, at der er et stigende antal voldsepisoder blandt indsatte. Så vi mener, at vi har behov for, at vi får en god debat her i dag om, hvad vi kan gøre i forhold til kriminalforsorgen. Vi er rigtig bange for, at kvaliteten af tilbuddene falder, og at muligheden for at blive resocialiseret ødelægges, når vi nu skal spare i kriminalforsorgen på den her måde. Vi ser med stor bekymring på, at regeringen endnu ikke har fremlagt en strategi for, hvad vi gør med de mange flere bandemedlemmer, vi har fået inden for murene. Vi synes, at det er nødvendigt, at vi kommer i gang med det arbejde. Vi er rigtig bekymrede for, at regeringen også på det her område vælger brandslukning og først griber ind, når skaderne er sket. Vi har desværre set i forhold til politireformen og i forhold til domstolene, at der først er kommet handling, når situationen er blevet fuldstændig uholdbar. Så vi lægger op til, at vi her i dag får en god debat om kriminalforsorgen og kriminalforsorgens fremtid.
